---
title : Klucz do szczęścia
feed: show
date : 16-11-2022
---
Nagranie: [https://youtu.be/2skSBXaQ9dA](https://youtu.be/2skSBXaQ9dA)

Klucz do szczęścia w sercu masz  
I jeśli szansę sobie dasz  
To najpewniej  
Wiele pięknych chwil stworzysz,  
Gdy dobre drzwi nim otworzysz  
PAM-PA-RA-RA-RAM  

Gdy już przejdziesz przez te drzwi,  
Które klucz ten otworzy Ci,  
To pamiętaj,  
By zbierać wspomnienia,  
Bo życie się zmienia  
PAM-PA-RA-RA-RAM  

Tak zbierając wspomnień w bród  
I doceniając życia cud  
Nie zapomnij,  
By żyć daną chwilą,  
Czy smutną czy miłą  
PAM-PA-RA-RA-RAM  

Żyjąc zawsze w chwili tej  
Szczęście swoje w sercu miej,  
Bo ono  
Od zawsze jest w Tobie,  
Cokolwiek ktoś powie  
PAM-PA-RA-RA-RAM  

Nieraz pewnie powie ktoś  
Słowa, których masz już dość  
Chociaż wiesz, że  
W nich nie ma nic więcej,  
Niż dobre intencje  
PAM-PA-RA-RA-RAM  

Może nawet sam już wiesz,  
Że chociaż zawsze dobrze chcesz,  
To czasem  
Wychodzi dość różnie,  
Bo nie trafiasz w próżnię  
PAM-PA-RA-RA-RAM  

Każdy swą historię ma,  
Ktoś mógł nawet dotknąć dna,  
Więc nie wiesz  
Co w kimś może obudzić  
To, co do niego mówisz  
PAM-PA-RA-RA-RAM  

Jedni się poczują źle,  
Inni zaś ucieszą się,  
Bo mogą  
Dokładnie te same słowa  
Inaczej zinterpretować  
PAM-PA-RA-RA-RAM  

To jak inni czują się  
Nie zależy od Ciebie,  
Lecz od tego  
Jakie mają reakcje  
Na te sytuacje  
PAM-PA-RA-RA-RAM  

Gdy źle czują się inni,  
Mógłbyś poczuć się winny,  
Lecz pamiętaj,  
Że to nie jest o Tobie,  
Tylko o tej osobie  
PAM-PA-RA-RA-RAM  

Inni ludzie ważni są,  
Lecz Ty też masz wartość swą  
I nieważne  
Jak ktoś Cię oceni,  
Bo tego nie zmieni  
PAM-PA-RA-RA-RAM  

Niezbywalna wartość twa  
Zawsze będzie w Tobie trwać,  
Nawet jeśli  
Będziesz popełniał błędy,  
Trafiając w życia odmęty  
PAM-PA-RA-RA-RAM  

Twoja wartość ma źródło  
W tym, że jesteś, choć trudno  
Jest uwierzyć,  
Że nie musisz nic robić,  
Aby na nią zarobić  
PAM-PA-RA-RA-RAM  

Gdy chociaż czasem pamiętasz,  
Że klucz do szczęścia w sercu masz,  
To możesz  
Być najpiękniejszą osobą,  
Czyli po prostu sobą  
PAM-PA-RA-RA-RAM  

PAM-PA-RA-RA-RAM  
PAM - PA - RA - RA - RAM