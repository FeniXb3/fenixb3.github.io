---
title : Wstęp
feed: show
date : 13-03-2021
---

### Sobota, 13.03.2021, 22:27
## Wstęp
Kim jestem? Dlaczego piszę? Po co piszę?
Kim jesteś Ty? Dlaczego to czytasz? Po co to czytasz?

Prawdopodobnie się nie znamy, a jednak inspirujemy się nawzajem. Ja piszę dla Ciebie. Oczywiście nie tylko, bo chcę, by te słowa dotarły do wielu osób. Ale to myśl o Tobie - konkretnej osobie, a nie o jakichś niemych tłumach, zachęca mnie do zajęcia się teraz właśnie tą książką, a nie inną. To Ty i Twoja historia wprawia teraz w ruch marker. Piszę ręcznie, co prawda nie na papierze, ale wciąż czuję, że te słowa są moim listem do Ciebie, bardzo osobistym listem. Chcę w nim porozmawiać o Twoim wnętrzu. Chcę poznać Twoją historię. Z natury tej formy, jaką jest książka, wynika, że to raczej ja będę mówił i będzie często wyglądało na to, że mówię o sobie. Prawda nie jest jednak taka prosta, nie daje się zamknąć w ramy, które narzucamy, próbując wszystko nazwać. Chcę wierzyć, że ja opowiadam swoją historię pisząc, a Ty opowiadasz swoją czytając.

Rozpalmy więc ognisko i zacznijmy opowieści.

![[Public/Attachments/InspiracJA-page1.png]]
